---
title: Projekt OPEN
---
# Novinky

## Projekt OPEN

Vážení nadšenci, příznivci, pozorovatelé...  
ráda Vám, nejen textem, přiblížím naši činnost: Jezdectví lidí se zrakovým, nebo jiným handicapem.  
  
Tou je právě nabídka osobního setkání s našim koněm a možnost pocítit „ráj světa z koňského hřbetu“.  
Co můžete očekávat od první návštěvy u nás?  
Stanete tváří v tvář zavalitému valachovi zlaté srsti a bílé hřívy ( typu Hafling), který je vcelku klidné povahy a zvyklý na lidi, kteří si jej chtějí prohlédnout rukama, na děti všeho věku, popřípadě psy. Můžete se dozvědět základy péče o čistotu jeho srsti i ducha a dostanete nabídku (kterou nelze odmítnout ) zažít uvolnění těla i mysli při jízdě na něm.  
Pro úplné začátečníky předesílám, že z předchozích zkušeností vím o našem koni, jak šetrně nosí lidi, kteří mají nejistou rovnováhu. Tedy, prvním krokem je usadit se koni na hřbet ( k dispozici je nasedací rampa) a s Vaším svolením se plynule vydat na cestu. Koně vedu a snažím se zprostředkovávat komunikaci mezi ním a Vámi. Je pak otázkou času a touhy, kdy splynete s jeho pohybem a budete chtít zažít symbiosu, ke které může dojít ve dvojici člověk a kůň.  
Pro pokročilé nabízíme „práci na kruhu“ ve všech chodech, či samostatné vedení koně na bezpečných místech. Za velký zážitek však považuji vycházku, tedy vyjížďku na koni po polních cestách nebo vzdálenějších lesích, při které Vás budu doprovázet pěšmo a po čase na druhém koni.  
Pro zájemce o jezdecký sport jsme připraveni Vám poskytnout přiježděného koně v základní úloze (i skoky) a zprostředkovat profesionální trénink.  
  
Co POSKYTUJEME:  
\- JSME VÁM K DISPOZICI COBY ZPROSTŘEDKOVATELÉ SETKÁNÍ S NAŠÍM KONĚM  
-BUDEME VÁM NÁPOMOCNI PŘI ZÁŽITKU Z JÍZDY NA KONI  
-PODPOŘÍME VÁŠ ZÁJEM VYDAT SE CESTOU V SYMBIOSE S KONĚM  
  
Co NEPOSKYTUJEME:  
-NEJSME hiporehabilitace  
-NEJSME jezdecká škola  
  
Zájmu o svezení se na koni Vašeho doprovodu event. celé rodiny po dohodě samozřejmě vyhovím. Ale počítáme i s možností, že přijedete samostatně na zastávku autobusu, kde Vás mohu čekat.  
Koně máme ustájeného v Praze 4 - Písnici ve stájích v Zátoňské ulici. Spojení busem 113 z Kačerova na konečnou do zastávky "Písnice" nebo do zastávky Ke Březině busem číslo 331 a 333 taktéž z Kačerova.  
  
Cena základních lekcí pro lidi se zrakovým handicapem (dle času) cca 50kč,-  
Větší skupiny dle struktury a požadavků cena dohodou.  
S sebou doporučuji převlečení i přezutí do prostředí větrnějšího a špinavějšího.  
Domluvit se na podrobnostech se mnou můžete na tel: 605 253 254.  
Na shledání se těší Ester Balcarová