---
title: SYMBIO pětiboj už v sobotu 10. 11.
---
# Novinky

## SYMBIO pětiboj už v sobotu 10. 11.

SYMBIO, o.s. pořádá nultý ročník „SYMBIO pětiboj 2012“ V SOUTĚŽÍCH POSLEPU  
Kdy: 10. 11. 2012 od 9:30  
  
Vážení nadšenci, příznivci, přátelé, zveme Vás na sportovně zábavný den občanského sdružení SYMBIO.  
Přijďte se seznámit s prostředím našeho hlavního projektu „Jezdectví zrakově, nebo jinak handicapovaných“.  
Přijďte se pobavit se známými a zábavnou formou zasoutěžit.  
  
„SYMBIO pětiboj 2012“ se skládá z těchto disciplín:  
1\. běh cca. na 100 metrů po upraveném terénu, nebo s vodičem  
2\. vrh koulí  
3\. jízda na koni, v ohraničeném pásmu, rychlostí jakou dokážete, event. s vodičem  
4\. zvuková střelba  
5\. pojídání plněných knedlíků příborem (druh a náplň bude překvapení)  
  
Kde:  
Zátoňská 13, Praha 4-Písnice, spojení do zastávky Ke Březině linkou 113, 331 a 333 ze stanice metra Kačerov. Od zastávky je místo konání vzdáleno cca. 300 metrů.  
Pro účastníky bude připraven doprovod od zastávky v 9:30.  
  
Časový harmonogram:  
9:30 sraz účastníků na zastávce, nebo pro příchozí jinak hned po té na jízdárně  
9:45 prezentace  
10:00 zahájení,  
10:15 start disciplín,  
15:00 konec prvních třech disciplín, hromadný přesun zajištěnou dopravou  
do restaurace „U Zeleného ptáka“ v Kunraticích-cesta trvá cca 10 minut autem.  
16:30 zahájení dalších disciplín,  
19:00 předpokládaný konec a vyhlášení soutěže, volná zábava..  
  
Občerstvení po dobu venkovních disciplín bude zajišťovat catering.  
Možnost umytí a převlečení se mezi venkovními a interiérovými disciplínami zajištěna v domácím zázemí.  
V restauraci bude pro nás připraven salónek.  
  
Kategorie jsou muži a ženy a však celkový počet závodníku je maximálně 20 lidí, protože koně máme zatím jen jednoho.  
Upozorňujeme, že nebude v den závodů umožněna tréninková jízda.  
Doporučujeme, přijet si natrénovat nasedání či nalézání a jízdu na koni v předstihu, aby nedošlo k promarnění času na vlastní disciplíny.  
Startovné na osobu je 50 Kč, každý si samozřejmě může přivést svůj doprovod. Psi budou muset být z bezpečnostních důvodů přivázaní, bez vyjímky.  
Do plného počtu soutěžících se mohou vidící přihlásit pouze se zavázanýma očima.  
Knedlíků zbude po soutěži ještě dost pro všechny.  
  
  
Zájemci se prosím hlaste mailem na  
[info@symbioos.cz](mailform.php?mail=info@symbioos.cz)  
nejpozději do 5. listopadu. Vzhledem k omezené kapacitě rozhoduje čas přihlášení.  
Do mailu napište jméno a příjmení, zda-li dorazíte na zastávku „Ke Březině“ nebo sami na jízdárnu a jestli budete mít svůj doprovod.  
Dotazy pište na stejný mail  
[info@symbioos.cz](mailform.php?mail=info@symbioos.cz)  
nebo můžete volat na mobil: 739 094 745 Tomáš Franěk, 605 253 254 Ester Balcarová.  
  
Nashledání se těší realizační tým občanského sdružení SYMBIO  
Statečnost, odvahu a dobrou náladu přeje Ester a Tomáš