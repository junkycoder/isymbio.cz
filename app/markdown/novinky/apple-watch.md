---
title: Apple Watch
---
# Novinky

## Apple Watch

Pro spuštění ani fungování Apple Watch není potřeba SIM karta. Hodinky fungují jako prodloužená ruka především pro iPhone, ale své uplatnění si najde i  
mezi ostatními Apple zařízeními jako je MacBook.  
  
Díky hodinkám je možné MacBook odemknout přímo ze zápěstí.  
Apple Watch slouží hned k několika účelům. Hodinky se připojí k iPhone pomocí Bluetooth a všechna potřebná data si takto čerpají přímo z telefonu. Je tedy  
možné vyřizovat notifikace pohodlně přímo ze zápěstí. Hodinky také podporují zdravý životní styl a aktivní pohyb. V neposlední řadě vývojáři čím dál častěji  
vytváří aplikace, které je možné ovládat přímo z Apple Watch.  
Na pravém boku hodinek se nachází otočné tlačítko, nazývané „digital crown“ neboli digitální korunka. Slouží pro vstup do menu nebo naopak návrat z aplikace  
zpět. Při stisknutí v menu přepne zpět na ciferník. Trojí stisk korunky nám zapne nebo vypne hlasové předčítání Voiceoveru.  
Pod tlačítkem digital crown se nachází oválné tlačítko sloužící jako zapínací nebo vypínací tlačítko a zároveň je možné díky němu vstoupit do nejčastěji  
používaných aplikací.  
Na levém boku hodinek se pak nachází reproduktor a mikrofon.  
Díky Apple Watch nemusíte neustále váš iPhone tahat z kapsy, vše máte na svém zápěstí. Zprávy, hovor, či informaci na základě navigace rychle a jednoduše  
vyřídíte.  
Apple Watch jsou ve dvou variantách a to 38“mm a 42“mm, které jsou spíše pro pánské zápěstí.  
Na tyto hodinky lze žádat u příslušného úřadu práce, a to jako součást „Elektronické komunikační pomůcky“ nebo jako „Měřící přístroje“.  
  
Gesta hlasového odečítače Voiceover  
Pohyb vpřed nebo vzad – švihání prstem vpravo nebo vlevo  
Potvrzení vybrané položky – dvojité poklepání jedním prstem  
Ovládání pomocí korunky – trojité poklepání dvěma prsty (ozve se hláška „navigace pomocí digital crown zapnutá“)  
Zesílení nebo zeslabení Voiceoveru – dvojité poklepání na displej a táhnutí nahoru pro zesílení nebo dolů pro zeslabení.  
Většinu nastavení hlasového odečítače Voiceover je možné si přizpůsobit v nastavení přímo v sekci zpřístupnění na hodinkách nebo na telefonu v aplikaci  
Watch.  
Nacházíme-li se na ciferníku, švihem dvěma prsty shora dolů se dostaneme do oznamovacího centra, kde je možné vyřizovat došlé notifikace. Naopak švihnutím  
dvěma prsty zezdola nahoru vyvolá ovládací centrum.  
  
Popis změny vzhledu ciferníku  
Pomocí korunky se přesuneme na ciferník. Přitlačíme silněji prstem na displej a vyčkáme na krátké zavibrování hodinek. Šviháním vpravo nebo vlevo si lze  
zvolit jeden z přednastavených ciferníků. Pokud chceme tento ciferník zvolit, potvrdíme tuto volbu dvojitým poklepáním jedním prstem. Chceme-li daný ciferník,  
ale chceme změnit některou komplikaci na daném ciferníku, provedeme švih nahoru nebo dolů jedním prstem a najdeme možnost upravit. Tu následně potvrdíme  
dvojitým poklepáním. Šviháním vpravo se přesouváme po jednotlivých komplikacích a švihem nahoru nebo dolů měníme aplikace, které je možné pro komplikaci  
nastavit.