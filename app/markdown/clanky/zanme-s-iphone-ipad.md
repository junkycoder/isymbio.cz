---
title: Začínáme s iPhone / iPad
---
## [Začínáme s iPhone / iPad](clanky.php?id=47)

ÚVODNÍ NASTAVENÍ iPhone / iPad\[  
  
Pro první spuštění nového zařízení je vyžadována SIM karta,  
která nebude mít aktivovaný PIN. SIM karta musí být ve velikosti NANO SIM.  
Tu vám zdarma udělají na jakékoli pobočce vašeho operátora zcela zdarma.  
  
DŮLEŽITÉ:  
Pro jednoduché přenesení kontaktů z vašeho původního telefonu, je důležité, aby kontakty byly uloženy na SIM kartě, kontakty lze převést ze stávající na NANO SIM pomocí redukce nebo požádejte o překopírování na pobočce při vyřizování NANO SIM karty.  
Je důležité, aby kontakty byly řádně ukládány ve vašem stávajícím telefonu, a to v kolonce jméno a příjmení. Jestliže budete mít více údajů například jméno a příjmení v kolonce jméno, iPhone po zkopírování kontaktů zařadí tento kontakt na konec seznamu a nezobrazí název kontaktu.  
Dále je možný způsob přenesení kontaktů přes nějakou webovou aplikaci, například Phone copy.  
  
Po zapnutí je třeba chvilku vyčkat a třikrát za sebou rychle zmáčknout tlačítko plochy,  
je to jediné tlačítko na přední části přístroje umístěné v dolní části displeje.  
V té chvíli se zapne odečítací program VoiceOver.  
Poklepejte na tlačítko SLIDE TO SETUP po té lze již nastavit Zemi / Jazyk.  
Pro aktivaci zařízení je potřeba aktivní připojení k internetu. Zařízení vás vyzve k připojení WiFi, nebo můžete využít data, které vám poskytuje váš operátor. Je nezbytné, aby sim karta byla již při zapnutí vašeho nového iPhone v něm vložena.  
  
Poté je třeba se přihlásit, buď pomocí APPLE ID, ( jestliže jej nemáte, lze ho přímo vytvořit ) nebo lze rovnou zadat uživatelské jméno a heslo.  
DOPORUČENÍ : Nejdříve si vytvořit APPLE ID na  
https://appleid.apple.com/cz/  
kde po kliknutí na tlačítko Vytvořit APPLE ID jednoduše APPLE ID vytvoříte  
krok za krokem v češtině.  
  
UPOZORNĚNÍ : Na konci registrace je vyžadováno opsání kódu z obrázku.  
  
Po vyplnění uživatelského jména a hesla k APPLE ID se můžete  
přihlásit / registrovat do služby iCloud.  
Odsouhlasením podmínek APPLE můžete vaše nové zařízení začít plně využívat.  
  
Při pořízení nového zařízení vám standardně pomůžeme s nastavením iPhone / iPadu, ukážeme nejběžnější aplikace a doporučíme vhodná zabezpečení jako je například: Touch ID (odemknutí zařízení pomocí otisku).  
  
JE DŮLEŽITÉ, ABY JSTE MĚLI JIŽ PŘI PŘEDÁVÁNÍ NOVÉHO iPhone / iPad potřebnou NANO SIM kartu a případně byly již zaregistrováni na APPLE ID a tyto ÚDAJE SI PAMATOVALI, případně je měli zapsány.  
Jestliže si s tím nejste schopni poradit, samozřejmě v rámci předání pomůžeme, ale je nezbytné aby jste znali váš e-mail a heslo k němu.

  

Komentáře: [0 komentářů](komentare.php?typ2=1&id=47)