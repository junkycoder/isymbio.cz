---
title: Hlasová syntéza Eliška
---

Český hlas Eliška z rodiny syntezátorů infovox4 firmy Acapela Group představuje nejkvalitnější českou hlasovou syntézu, dostupnou v běžné praxi. Elišku lze použít jak se speciálními programy pro zrakově postižené, tak samozřejmě v libovolné jiné aplikaci, podporující rozhraní Microsoft Speech API verze 5 (pro 32bitová Windows též SAPI verze 4).  
Hlasový výstup infovox4 je dodáván na USB hardlocku, ze kterého buď můžete program na libovolném počítači rovnou spustit (bez nutnosti instalace a aktivace), nebo můžete z hardlocku program nainstalovat až na tři různé lokální počítače, kde lze potom infovox4 provozovat i bez připojeného hardlocku. Licenční značku, přenesenou na lokální počítač, lze v případě potřeby vrátit zpět na hardlock a následně třeba použít na jiném počítači.  
V rámci dodávané licence infovox4 máte možnost krom českého hlasu Eliška používat i všechny další cizojazyčné hlasy, které firma Acapela nabízí.