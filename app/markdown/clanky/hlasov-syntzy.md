---
title: Hlasové syntézy
layout: article.hbs
---
## [Hlasové syntézy](clanky.php?id=40)

### České hlasové syntézy od společnosti Nuance

  
Kvalitní hlasové syntézy využívají rozhraní SAPI a lze je využívat nejen ve speciálních programech pro zrakově postižené, ale i v aplikacích třetích stran.  
Třicetidení zkušební verze ke stažení:  
[Iveta](http://www.kobaspeech.com/en/component/weblinks/weblink/8-kobaspeech-3/94-kobaspeech-3-with-vocalizer-iveta-czech?Itemid=101&task=weblink.go)  
[Zuzana](http://www.kobaspeech.com/en/component/weblinks/weblink/8-kobaspeech-3/95-kobaspeech-3-with-vocalizer-zuzana-czech?Itemid=101&task=weblink.go)  
Další hlasy jiných jazyků ke stažení naleznete na stránkách [Koba speech](http://www.kobaspeech.com/en/download-voices)  
V případě zájmu o pořízení licence pro hlasovou syntézu nás prosím kontaktujte.  
V rámci zakoupené licence obdržíte aktivační kód, který není vázaný na konkrétní hlas, ale je to licence k používání hlasové syntézy. Můžete tedy nainstalovat konkrétní hlas a když po čase zjistíte, že vám nevyhovuje, lze odinstalovat a nainstalovat jiný.  
Upozornění: V počítači nesmí být nainstalováno více hlasů, než zakoupený počet licencí k syntézám. Máte-li zakoupené tři licence, plnohodnotně budou fungovat právě ty první tři, které nainstalujete.  
Každé další hlasy, které jsou v počítači nainstalovány po třiceti dnech přestanou fungovat. Je tedy třeba nejdříve hlas odinstalovat a poté nainstalovat jiný.  
Cena jedné licence pro jeden hlas: 2 500 Kč  
Cena licence pro dva hlasy: 4 200 Kč  
Každý další hlas: 1 300 Kč  
  

#### Instalace hlasů KobaSpeech 3

  
1\. Spusťte instalační soubor hlasu - například:  
kobaSpeech 3 With Vocalizer Zuzana - Czech.exe  
2\. Na první obrazovce instalátoru potvrďte tlačítko "Next".  
3\. Na druhé obrazovce se klávesou Tab přesuňte na přepínač a šipkou dolů vyberte možnost  
"I accept the terms in the license agreement",  
poté se opět klávesou Tab přesuňte na tlačítko "Next" a potvrďte jej.  
4\. Třetí obrazovka nabízí součásti programu, které je možné nainstalovat a výběr jejich umístění na pevném disku počítače.  
Ve výchozím stavu jsou všechny součásti zaškrtnuté. Doporučujeme nic neměnit a tlačítkem "Next" se přesunout na další obrazovku.  
5\. Čtvrtá obrazovka obsahuje souhrn instalace, kde si můžete ověřit parametry z předchozích obrazovek.  
Chcete-li na některé z nich jakýkoli parametr změnit, tlačítkem "Back" se přesunete o obrazovku zpět, tlačítkem "Install" zahájíte samotný proces instalace. Tlačítkem "Cancel" a následným potvrzením tlačítka "Yes" můžete instalaci zcela zrušit.  
6\. Po nainstalování aplikace do počítače potvrďte tlačítko "Finish", čímž dojde k zavření okna instalátoru.  

#### Aktivace

  
1\. V nabídce start pod položkou Všechny programy vyberte složku KobaSpeech a rozbalte ji.  
2\. Zvolte položku KobaSpeech 3 activation a potvrďte enterem.  
3\. klávesou Tab se přesuňte do políčka Activation a vložte do něj vaše aktivační číslo.  
4\. Klávesou Tab se přesuňte na tlačítko "OK" a potvrďte jej.  
5\. Licence je nyní aktivovaná a plně funkční.  
  
V případě problémů nás kontaktujte.

  

Komentáře: [0 komentářů](komentare.php?typ2=1&id=40)