---
title: Odečítací program JAWS
---
# Odečítací program JAWS

Odečítací program JAWS, vyvíjený americkou firmou Freedom Scientific, představuje jeden z nejoblíbenějších a nejkomplexnějších programů pro zpřístupnění prostředí Windows nevidomým uživatelům. Jeho přednosti jsou patrné zejména při řešení složitějších úkolů (například v aplikacích sady Microsoft Office) a zvláště pak při prohlížení webových stránek v Microsoft Internet Exploreru. Kromě vestavěné řečové syntézy v mnoha jazycích podporuje JAWS rovněž širokou škálu braillských řádků včetně námi dodávaných braillských řádků esys.  
[Braillské řádky Esys](/clanky/braillske-radky-esys/)    
Obě varianty programu nyní pracují pod všemi edicemi Windows 7, Windows 8.1 a Windows 10 pro počítače PC. Pro starší Windows XP možno použít JAWS 15, pro Windows Vista JAWS 16. Součástí dodávky české verze programu je český Hlasový výstup HLAS.  
Modely:  
Licence JAWS Home Edition je určena pouze pro soukromé nekomerční účely na vlastních počítačích – pro použití v zaměstnání či ve škole na školním počítači je zapotřebí licence JAWS Professional Edition.  
Pokud již máte licenci k odečítacímu programu JAWS zakoupenu a pořizujete si nový počítač, můžete získat aktuální verzi programu za výrazně sníženou cenu.  
SMA ("Software Maintenance Agreement" – "Dohoda o údržbě software") zahrnuje upgrade na dvě následující verze JAWSu. Jedna SMA je standardně součástí dodávky základní verze (tj. například uživatel, který si zakoupil JAWS ve verzi 15, může též používat verze 16 a 17, pro verzi 18 si již musí SMA dokoupit). Update v rámci jedné verze (např. z 17.0.2007.6 na 17.0.2619.8) je bezplatný.  
Přechod z Professional na Home Edition je bezplatný.