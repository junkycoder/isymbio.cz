---
title: Odečítací program JAWS
---

Odečítací program JAWS, vyvíjený americkou firmou Freedom Scientific, představuje jeden z nejoblíbenějších a nejkomplexnějších programů pro zpřístupnění prostředí Windows nevidomým uživatelům.  Jeho přednosti jsou patrné zejména při řešení složitějších úkolů (například v aplikacích sady Microsoft Office) a zvláště pak při prohlížení webových stránek v prohlížečích Google Chrome, Microsoft Edge či Mozilla Firefox.  
Kromě vestavěné řečové syntézy v mnoha jazycích podporuje JAWS rovněž širokou škálu braillských řádků včetně námi dodávaných
[Braillské řádky B.note](/clanky/braillske-radky-b.note/)  


V ceně základní trvalé licence programu je zahrnuta tzv. SMA umožňující aktualizace programu po dobu dvou let. Pro další pokračování aktualizací programu je potřeba navazující SMA dokoupit před vypršením předchozí SMA. Jestliže si uživatel SMA nedokoupí, může program bez časového omezení nadále používat ve verzi, jež byla dostupná v okamžiku ukončení platnosti SMA. Zpětné dokoupení SMA po skončení platnosti původní SMA není možné.  
Obě varianty programu podporují všechny 64bitové edice operačního systému Windows 10 a 11 pro počítače PC. Pro 32bitová Windows 10 lze použít starší JAWS 2022, pro Windows 7 či 8.1 potom JAWS 2021. Autorizace programu probíhá on-line přes internet.   

Licence JAWS Home Edition je určena výhradně pro domácí nekomerční používání na vlastních počítačích uživatele. Pro všechny ostatní případy – včetně nekomerčního používání na cizích počítačích (např. ve škole či v zaměstnání) – je zapotřebí licence JAWS Professional Edition.  

## Verze JAWS.  
JAWS Professional Edition - trvalá licence 75 000 Kč. 
Základní jednouživatelská licence pro všeobecné použití organizacemi i jednotlivci.  
  
JAWS Home Edition – trvalá licence - 60 000 Kč.   
Cenově zvýhodněná jednouživatelská licence omezená výhradně na osobní domácí nekomerční použití.  

Lze také pořídit časově omezené licence v rámci předplatného a to minimálně na 2 roky. Pro bližší informace a ceny předplatného nás kontaktujte.
