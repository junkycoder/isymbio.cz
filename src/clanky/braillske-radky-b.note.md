---
title: Braillské řádky B.note
---

  
Braillské řádky francouzské společnosti Eurobraille mají na českém trhu dlouhou tradici v podobě modelu Esys, který si v řadách nevidomých uživatelů braillova písma získal značnou oblibu. Z jeho hlavních předností můžeme vyzdvihnout zejména nízkou cenu, vysokou odolnost a autonomní funkce, umožňující užívat řádek i samostatně, tedy bez nutnosti připojení k počítači, nebo mobilnímu zařízení.

Novinka B.note daný koncept ještě rozvíjí a posouvá na zcela novou úroveň.
B.notenově nabízí pokročilý správce souborů, možnost čtení textových dokumentů celé řady formátů a mnoho dalších praktických i užitečných funkcí.
Velké změny byly provedeny i na hardwarové úrovni, především klávesnice se dočkala značného vylepšení a rovněž způsob navigace byl přepracován tak, aby byl ergonomičtější a umožňoval dosažení vyšší efektivity při práci se zařízením.

Pro hladký běh aplikací a celého prostředí byl u B.note použit operační systém Linux, jež poskytuje velký prostor a  řadu možností pro budoucí rozšiřování jeho funkčnosti na softwarové úrovni.

B.note nabízí možnost připojení přes USB a BlueTooth.
BlueTooth připojení podporuje až čtyři zařízení najednou, mezi kterými se lze rychle přepínat dle potřeby - např. notebook, tablet a mobilní telefon.

Vestavěná baterie zajišťuje provoz na jedno nabití po dobu více než 15 hodin, díky USB C a podpoře standardu Power delivery 2.0 je pak nabíjení velmi rychlé - 30% úrovně nabití lze dosáhnout už za 25 minut, 80% za 90 minut.

## Varianty
V závislosti na potřebách uživatele je možné vybírat ze třech konfigurací:
1. B.note Standard - je nejvybavenější, nabízí veškeré funkce (klávesnice, USB, BlueTooth, poznámky, správce souborů).
Je možné vybýrat ze dvou velikostí, a to 20 nebo 40 znaků.
2. B.note Basic - neobsahuje interní funkce, lze použít jen s odečítačem obrazovky přes připojení USB. Nabízen ve variantě 40 znaků.
3. B.note Light - je vybaven interními funkcemi, avšak neobsahuje klávesnici, slouží tedy jen ke čtení výstupu odečítače, nebo dokumentů v interní aplikaci Poznámky.
Nabízen ve variantě 40 znaků.

## Ovládání a kompatibilita
B.note je kompatibilní s nejrozšířenějšími odečítači obrazovky na našem trhu a to  Jaws, NVDA, super nova, Voiceover, talk-back / braille-back,
brltty a orca.
K ovládání lze použít směrová tlačítka umístěná na každém konci B.note nebo navigační kurzorové klávesy, které mají dvě úrovně stisku a tak je možné jim přiřadit různé funkce v závislosti na preferencích uživatele.
Toto se hodí zejména při čtení dlouhých textů, kdy je možné pro posun o délku displeje na místo směrových tlačítek využít právě navigační kurzorové klávesy, čímž se čtení značně zrychlí a je plynulejší.
Braillská klávesnice obsahuje deset tlačítek - osm braillských bodů, backspace a mezerník. Slouží nejen pro zápis braillských znaků v 6 nebo 8 bodovém formátu, ale také k pokročilému ovládání odečítačů obrazovky či interních aplikací s použitím klávesových zkratek.
Jednotlivé klávesy jsou velké, oválné a poměrně výrazně vystupují z těla zařízení, což zajišťuje pohodlné ovládání i uživatelům s horším hmatem či problémy s motorikou.
  
## Možnosti připojení úložiště
B.Note je vybaven klasickým USB A portem, takže je možné k němu připojit flash disk nebo externí harddisk.
Ten se hned po připojení objeví ve správci souborů a nabízí uživateli velmi jednoduchou a efektivní cestu, jak z i do B.Note přenášet data v libovolném podporovaném formátu.
V rámci externího úložiště lze využívat i pokročilejší funkce jako komprimování / rozbalování souborů, nebo vytváření nových dokumentů a jejich organizaci do složek.
  
### Interní aplikace
#### Správce souborů
Umožňuje organizovat data v rámci vnitřní paměti zařízení, nabízí funkce jako vytváření souborů a složek, kopírování, přesouvání, přejmenování, komprimace / dekomprimace, vytváření záloh, koš atd.

#### Textový editor
Umožňuje číst, vytvářet a editovat dokumenty, Otevírá soubory formátů: .txt, .mbe, .docx, .xlsx, .odt, .pdf, .brf, .epub .rtf.
Dokumenty lze číst jak v počítačovém bodovém písmu, tak i ve zkratkopisu, který se sice v Češtině nevyužívá, důležitý je ale např. v Angličtině, nebo Němčině.
Z běžnějších funkcí obsahuje editor možnosti vyhledání a nahrazení textu, vytváření záložek, znovu / zpět, nebo třeba zobrazení statistik dokumentu.
Velkou výhodou a předností B.note je funkce "předčítání textů" hlasovou syntézou. Tato funkce je velmi užitečná při čtení delších dokumentů včetně cizojazyčních.
V B.Note jsou zahrnuty hlasové syntézy od společnosti Nuance, v češtině všem známé hlasy zuzana a Iveta. Samozřejmostí jsou také syntézy cizích jazyků. 
Textový editor si poradí i s matematickými výrazy, krom běžných aritmetických operací nabízí mimo jiného goniometrické funkce, statistické funkce a mnoho dalších.

## Nastavení a přizpůsobení
V nastavení B.note můžeme měnit jazyk celého zařízení, použitou braillskou tabulku, chování navigačních kurzorů, režim klávesnice a celou řadu dalších parametrů.   
## Multimédia
B.Note může sloužit jako multimediální přehrávač formátů MP3, což mohou ocenit třeba čtenáři audio knížek či studenti.
Multimediální výbava také zahrnuje aplikaci Rádio pro poslech internetových rádií a podcastů, kde si můžete definovat své seznamy nebo využít předvolený obsah.
B.Note je vybaven interními reproduktory, je tak možné využít jeho předčítací funkce či poslouchat multimédia bez nutnosti připojení sluchátek.
  
## Notový zápis
B.Note podporuje vytváření notových partitur pro piano, což ocení zejména nevidomí hudebníci.
Partitury jsou kompatibilní s celou řadou běžně využívaných aplikací pro osobní počítače.

  
## Vlastnosti a parametry
- Procesor STM32L1 / ARM Cortex-A53, čtyřjádrový, 1.4GHz
- Operační paměť: 512MB LPDDR2 (900MHz)
- USB A port pro připojení externího úložiště
- Úložiště: Micro SD karta 64GB
- Wifi : 2.4GHz 802.11ac dual band
- Bluetooth : 4.2 LS BLE
- Zvukový výstup: Jack 3,5mm, interní reproduktory
- Baterie: 3.7V 6000mAh (22.2 W)
- Rychlonabíjení  USB C (protokol PD Universel 2.0)
- 20 nebo 40 znaků / 8 bodů na znak
- 20 nebo 40 navigačních kurzorových kláves
- Braillská klávesnice s deseti klávesami u modelů Standard A Basic
- Dvě sady směrových tlačítek
- Rozměry:
20 znaků (Standard)
šířka 235 mm, hloubka 105 mm, výška 27 mm, hmotnost 500 g
40 znaků (Standard, Light, Basic)
šířka 365 mm, hloubka 105 mm, výška 27 mm, hmotnost 600 g.

## Dodávané příslušenství
- USB-C napájecí a datový kabel
- USB-A na USB-C napájecí a datový kabel
- Napájecí adaptér
- Ochranné pouzdro.

## Ceník
B.note Standard 20 - 59 000 Kč  
B.note Standard 40 - 99 000 Kč  
B.note 40 light/basic - 82 000 Kč
