---
title: Multifunkční elektronická komunikační pomůcka
---
[![](/soubory/iPhone%206.JPG)](/soubory/iPhone%206.JPG)    
[![](/soubory/printscreen%20iPhone%206.PNG)](/soubory/printscreen%20iPhone%206.PNG)    

## iPhone jako multifunkční elektronická komunikační pomůcka
  
Chytré mobilní telefony od společnosti APPLE se více a více řadí mezi nejoblíbenější zařízení, které využívají těžce zrakově postižení.  
Díky výbornému zpřístupnění právě pro lidi s těžkým zrakovým handicapem můžete iPhone využívat nejen pro běžné telefonování či psaní textových zpráv, ale bez problému lze využívat pokročilé funkce jako psát e-maily, využívat navigaci, fotografovat, surfovat na internetu a podobně.  
Operační systém IOS je vybaven zpřístupňujícími programy pro zrakově postižené:  
Voice Over - Hlasový výstup pro nevidomé.  
Voice Over s vestavěnou hlasovou syntézou Zuzana nebo Iveta vám pomocí dotykových gest umožní plně ovládat prostředí iPhone.  
Zvětšení, podobné jako znáte například u programů v prostředí Windows je také samozřejmostí.  
Díky zvětšení a pomocí pár jednoduchých tahů po displeji si můžete zvětšovat aktuální část, či celý displej. Lze také nastavit základní barevné schémata prostředí jako je pozitiv či negativ a spoustu dalších spřístupňujících funkcí. 
[![](/soubory/iPhone%206%20Plus.JPG)](/soubory/iPhone%206%20Plus.JPG)  
Velké množství aplikací v App store, které jsou také zpřístupněny zrakově postiženým a ovládání Voice Overem je samozřejmostí, vám umožní z iPhone udělat ještě více osobního kamaráda do kapsy.  
Nejoblíbenější aplikace:  
Blind Square - Vyhledávač různých míst, restaurace, úřady, zastávky, hotely atd. Možnost číst a vkládat recenze u vyhledaných míst, volat přímo do vámi vyhledaného místa nebo se pomocí navigace nechat k němu dovést.  
Lze simulovat polohu a potom se v okolí rozhlédnout, jako by jste tam právě byly.  
[KNFB Reader Enterprise](/clanky/knfb-reader-enterprise/) \- OCR čtečka dokumentů  
Voice Dream Reader - Aplikace pro čtení knížek v textové podobě.  
Over 40 - Pomocí této aplikace a fotoaparátu uděláte z iPhone digitální zvětšovací lupu.  
[![](/soubory/over40.JPG)](/soubory/over40.JPG)  
Tap Tap See - Aplikace, která vám popíše vámi vyfocený objekt.  
Jízdenky - Rezervační systém Student Agency.  
Info tabule - Stejné informace odjezdů / příjezdů jako jsou na elektronických tabulích na většině nádražích v ČR.  
Idos do kapsy - Vyhledávač spojení.  
V tomto výčtu bychom mohli dále pokračovat, podobných aplikací je v obchodě App store tisíce. Záleží jen na vás a na vašich zálibách či pracovním nasazení co si stáhnete a budete využívat.  
V neposlední řade je samozřejmostí spřístupnění internetového bankovnictví, datových schránek, rezervačních systémů a dalších běžně potřebných aplikací deních potřeb.
Samozřejmě vám poradíme, doporučíme a i na přání vyzkoušíme přístupnost aplikace.  
iPhone se řadí na přední příčky nejprodávanějších chytrých telefonů na celém světě a jedná se o špičkové zařízení díky svému hardwarovému vybavení a využití kdekoliv a kdykoliv.  
V případě jakýchkoliv otázek či zájmu o ukázku nás kontaktujte viz:  
[Kontakty](/clanky/kontakty/)    
O iPhone se toho dá říct mnohem více a praktická ukázka vám do vašich představ vnese reálný pohled.  
Na tuto pomůcku lze žádat zvláštní příspěvek u příslušného Úřadu práce.  
  
Rozhodnete-li se pro pořízení iPhone, zde jsou informace jak začít a seznam ovládacích gest.  
[Začínáme s iPhone / iPad](/clanky/zaciname-s-iphone-ipad/)    
[Ovládání a gesta pro Voice Over](/clanky/ovladani-a-gesta-pro-voice-over/)

### Aktuálně nabízené modely
- iPhone Se 2022
- iPhone 15 6,1"  
- iPhone 15 Plus 6,7"
- Prémiové iPhone 15 Pro a 15 Pro Max  
Jednotlivé modely se liší jak výbavou, tak velikosti displeje, od 4,7" začínající u iPhone Se až po velikost 6,7" u iPhone Pro Max.  
 Vždy záleží na zrakovém postižení a potřebách uživatele. Mnohým postačí iPhone Se, ale jsou tací, kteří iPhone využívají na maximum a je to spíše jejich počítač než telefon, tam určitě je dobré se zamyslet na lepší řadě, stejně tak na využitelnosti kapacity paměti. Standardně platí, že většině uživatelům postačí základních 128 GB paměti, ale jsou i tací, kteří bez problémů využijí větší kapacity, ale obecně vzato, postačuje 64 GB nebo 128 GB varianta. \V případě ještě větších kapacit je už dobré si odůvodnit proč a na co potřebuji tolik úložiště, vzláště při žádosti o příspěvek na vzláštní pomůcku.  
Standardně námi dodávané varianty:



- Vámi vybraný model iPhone včetně napájecího adatperu 20w
+ volitelné aplikace: OneStep reader Multi, Blind square.
Samozřejmostí je asistence při předání, to je školení, přenos veškerých možných dat z vašeho stávajícího telefonuz jakékoli platformy. 

