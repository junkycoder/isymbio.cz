---
title: Novinky B.Note - Nejlepší braillský řádek pro nevidome 
date: 2023-01-04
---
V Novém roce přicházíme s novinkami týkající se 
[Braillských řádků B.note](/clanky/braillske-radky-b.note/)
 kterré se stali velmi oblíbenou pomůckou nevidomých uživatelů a my doufáme, že nové funkce a hardwarové novinky všechny potěší a bude více spokojených uživatelů.
 
1. B.Note je nyní vybaven klasickým USB A portem, takže je možné k němu připojit flash disk nebo externí harddisk.
Ten se hned po připojení objeví ve správci souborů a nabízí uživateli velmi jednoduchou a efektivní cestu, jak z i do b.Note přenášet data v libovolném podporovaném formátu.
V rámci externího úložiště lze využívat i pokročilejší funkce jako komprimování / rozbalování souborů, nebo vytváření nových dokumentů a jejich organizaci do složek.
 
2. B.Note je v nejnovější verzi vybaven interními reproduktory.
Je tak možné využívat funkce pro předčítání dokumentů či poslech multimediálních souborů bez nutnosti připojení sluchátek.
 
Softwarové novinky
 
1. Do operačního systému byla přidána aplikace přehrávač.
B.Note tak nyní může  sloužit i pro přehrávání multimediálních souborů ve formátu mp3 , což ocení např. studenti cizích jazyků, nebo čtenáři audioknih.
 
2. Multimediální výbava byla dále rozšířena o aplikaci Rádio, která umožňuje poslech internetových rádií a podcastů.
Uživatel může využít stávající nabídku dostupného obsahu, případně si nadefinovat svůj seznam dle osobních preferencí.
 
3. Nabídka hlasových syntéz byla rozšířena o všem dobře známé hlasy od společnosti Nuance.
Pro předčítání v českém jazyce jsou tak nově k dispozici hlasy Zuzana a Iveta, samozřejmostí je pak i dostupnost celé řady dalších hlasů v různých světových jazycích.
Standardně je tato funkce volitelná příplatková výbava, my jsme se však rozhodli ji našim klientům poskytnout jako bonus ke každému B.Note zcela zdarma.
 
4. B.Note nyní podporuje vytváření notových partitur pro piano, což ocení zejména nevidomí hudebníci.
Partitury jsou kompatibilní s celou řadou běžně využívaných aplikací pro osobní počítače.
 
5. Každý uživatel si nyní může pro B.Note vytvářet své vlastní aplikace a tím tak významně rozšířit jeho funkcionalitu.
Kreativitě se meze nekladou, nutná je pouze znalost programovacího jazyka Python.
