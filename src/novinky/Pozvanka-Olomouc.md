---
title: Pozvánka
date: 2019-09-13
---
Vážení, 5. 10. 2019 se koná v Olomouci  1. ročník cestovatelského festivalu pro zrakově postižené a jako partner festivalu si Vás dovolujeme na festival pozvat, kde budeme mít i svou prezentaci formou stánku s kompenzačními pomůckami pro zrakově postižené. K vidění a vyzkoušení budou veškeré produkty Apple, dále kamerová zvětšovací lupa Vocatex, čtecí zařízení EasyReader, braillské řádky Esys a nejmenší a nejlevnjší braillská tiskárna EmBraille.

Veškeré informace naleznete v pozvánce níže...

Vážení kolegové, přátelé, vzácní hosté.

Přijměte pozvání na první ročník Cestovatelského festivalu pořádaného
Aktivklubem SONS ČR. Jeho hlavním partnerem a sponzorem se stala firma SYMBIO Access devices s.r.o.
Klub vznikl letos v březnu a jako jeden z hlavních cílů si vytýčil uspořádání festivalu zrakově postižených cestovatelů. Vše už má konkrétní obrysy. A slib, který jsme sami sobě, ale především členům klubu  dali, bude opravdu splněn.
Za laskavé podpory sponzorů, mecenášů a přátel nejen z řad kolegů z naší
organizace SONS  se daří festival naplánovat a uspořádat na opravdu
vysoké úrovni. O tom svědčí i účast renomovaných cestovatelů, kterým je
například Karel Wolf - ředitel festivalu Kolem světa.  Karel Wolf se  sice vymyká dramaturgii festivalu, jelikož sám není zrakově hendikepovaný, ale jeho účast je třešničkou na dortu a dárkem pro členy  Aktivklubu. Neméně důležitá jména jsou pak např. Jan Říha, Zuzana  Habáňová a Kateřina Kavalírová.
Na festivalu se pak můžete také těšit na kompletní servis stravování z Olomoucké firmy Vega menu a v neposlední řadě  taky  na
kávu ze všech koutů světa. O tu se postará pražírna kávy z Otrokovic    Fiery bean.
Festival se uskuteční dne 5. 10. 2019 od 10:00 do 18:00 v Domě armády v
Olomouci. Sál  má kapacitu až 130 osob a my pevně věříme, že se nám jej podaří naplnit a vám všem tak zprostředkovat perfektní atmosféru a  zážitek.
Pokud se na festival rozhodnete vydat a budete chtít zajistit stravu a místo v sále, napište na email zeleznik@sons.cz . V případě skupiny osob stačí,

aby její zástupce oznámil počet osob a jejich jména.
Členové klubu budou mít vstup zdarma. Ti, jenž členy dosud nejsou, budou
na místě platit vstupné 100 Kč. Každá vstupenka bude zařazena do slosování o velmi zajímavé věcné ceny, které věnují firmy Symbio a firma Azub.
Dům armády se nachází v dobré lokalitě sjízdné MHD a to tramvajovými  linkami 2,3,4 a 6. Vystupovat je pak vhodné na zastávce U dómu.

Informace o festivalu:
Kdy? - 5. 10. 2019 od 10:00 do 18:00
Kde? - Dům armády Olomouc


Přednášející:
Karel Wolf - Co všechno se na cestách může pokazit
Jan Říha - Od prvního lezení po expedici na Aconcaguu
Pavel Dostál - Jak cestuje digitální nomád
Petr kopřiva + Veronika Kopřivová  - Vlakem z Prahy k Pacifiku a ještě
kousek dál. O cestování po ruské železnici.
Kateřina Kavalírová -
Daniela Hladíková – O životě v Indii
Zuzana Habáňová     - S bílou holí do nejdrsnějších koutů světa.


Těšíme se na setkání s vámi.
Za klubovou radu,
Vojtěch Železník – předseda Aktivklubu.