---
title: Pozvánka na prezentaci Braillských tiskáren
date: 2018-04-25
---

Vážení přátelé, příznivci a uživatelé Braillského písma.  
Ať aktivní uživatelé, příležitostní čtenáři nebo připravující tolik potřebné materiály pro zrakově postižené.  
Tímto Vás zveme na odpoledne, kde budou představeny nové produkty Americké společnosti ViewPlus v oblasti Braillského a reliéfního tisku s možnostmi grafických  
úprav, návrhů, vlastních předloh a kombinace Braillského písma a černotisku.  
  
Díky programu a speciálně navrženému písemnému fontu může i zcela nevidomý uživatel připravit dokument k tisku, před tiskem formátovat samotný náhled a  
nastavovat další parametry dokumentů včetně velkoformátových výtisků.  
Prezentace se koná:  
24\. května 2018 od 15 hodin  
v aule (1. patro)  
Základní školy pro zrakově postižené nám. Míru,  
Praha 2, nám. Míru 19  
Po představení a ukázkách bude pro Vás připraveno občerstvení a možnost si sami práci s Braillskými tiskárnami vyzkoušet.  
Program:  
Od 14:30 možný příchod návštěvníků (nutná registrace u vstupu)  
15:00 – Zahájení, prezentace Braillských tiskáren, ukázky  
16:30 – možnost vyzkoušení, debata a volná zábava, raut  
19:00 – předpokládaný konec  
Přihlášky prosíme zasílejte elektronicky na adresu [info@isymbio.cz](mailto:info@isymbio.cz)  
nejdéle do půlnoci 10. Května 2018. Prosíme o uvedení Vašeho celého jména včetně jména případného doprovodu.  
Vaší registraci potvrdíme, avšak s přihlášením neotálejte.  
Aula má omezenou kapacitu.  
Případný požadavek na doprovod ze stanice metra A – Náměstí Míru nebo ze stejnojmenné tramvajové zastávky uveďte taktéž v přihlášce.  
Těšíme se na společné odpoledne plné novinek...  
Za SYMBIO Access devices s.r.o.  
Tomáš Franěk