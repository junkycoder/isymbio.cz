---
title: Změny pravidel aktualizací odečítacího programu JAWS
date: 2025-07-17
---
Každý rok vychází nová verze hlasového výstupu JAWS a několik menších aktualizací, pravidla zůstávala spousty let stejná.  
Od letošního května resp. července byly výrobcem podmínky zásadně upraveny.  
Na vaše stávající licence aktualizace podmínek nemá žádný vliv a JAWS můžete používat tak jako doposud.  
Všechny změny se týkají pouze aktualizací licencí na novější verze.  

- Od května došlo k navíšení ceny nové licence a ceny SMA  
- Namísto původních SMA, které měly platnost podle konečné verze programu, je nově možné zakoupit pouze tzv. časové SMA ("Time-Based SMA") platné do konkrétního
data. Časová SMA nově zahrnuje všechny budoucí upgrade programu po dobu dvou let bez ohledu na jejich číslování.  
- Stávající SMA zůstávají v platnosti do oficiálního vydání následující verze programu, která již není v SMA zahrnuta. SMA platná do verze 2027 tedy bude
platná do 31. října 2027 a k tomuto datu budou uživatelé dostávat upozornění na ukončení platnosti SMA. Stejně jako v minulosti se termíny řídí oficiálním
vydáním anglické verze, nikoliv vydáním české lokalizace.  
- Navazující SMA je vždy potřeba dokoupit před vypršením předchozí SMA. Zpětné dokoupení SMA po skončení platnosti původní SMA není možné.  

Nejzásadnější změnou pro vás a samozřejmě i pro nás je poslední bod, kdy bylo možné dokupovat licence SMA zpětně.  
Vzhledem k závažnosti této změny bylo dohodnuto s výrobcem přechodné období do konce roku 2025.  
Do konce roku lze tedy u licencí, které nemajjí SMA platnou do aktuální verze 
a podle nových podmínek je tak již není možné aktualizovat), lze dočasně zakoupit zpětný upgrade licence na aktuální verzi a navazující časovou SMA, která je nedílnou součástí upgrade.  
Pokud tedy Vaše licence nemá SMA platnou do verze 2026 či vyšší a budete chtít Vaši licenci v budoucnu aktualizovat, je nutné aktualizaci realizovat do konce roku 2025.  
V případě využití příspěvku Úřadu práce, jehož vyřízení nějakou dobu trvá, je tedy zapotřebí podat žádost co nejdříve a je potřeba si průběh žádosti hlídat, potom by bylo potřeba cenovou nabídku aktualizovat.  
Je také samozřejmě možné SMA zakoupit z vlastních zdrojů a žádat o příspěvek u příslušného úřadu práce zpětně.  
Příspěvek lze získat buď pouze na aktualizaci samotnou (příslušná položka vyhlášky se jmenuje „speciální programové vybavení pro zrakově postižené“)
nebo v rámci nového Digitálního čtecího zařízení či Digitálního zápisníku s hlasovým výstupem,   pokud již ve Vašem případě uplynula lhůta 5 let a budete
nové zařízení v blízké budoucnosti potřebovat.
Nebude-li Vaše stávající licence odečítacího programu JAWS aktualizována do konce roku, budete moci – jak jsme již zmínili v úvodu – odečítací program
JAWS nadále používat ve Vaší stávající verzi; pro přechod na nové aktuální verze však již bude potřeba místo cenově výhodnějšího upgrade zakoupit novou
trvalou licenci či využít novou nabídku časových licencí.  

V případě zájmu o cenové nabídky nebo další dotazy nás neváhejte kontaktovat.
