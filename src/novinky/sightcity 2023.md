---
title: Novinky Návštěva na Sight City ve Frankfurtu 
date: 2023-05-17
---
Vážení, tak jsme se zúčastnili po delší době veletrhu kompenzačních pomůcek, který se konal ve Frankfurtu od 10. 5. do 12. 5.

Asi největší rozdíl byl v tom, že se to nekonalo v hotelu Sheraton přímo na letišti, ale v něco jako kongresovém centru Kap Europe, což za nás mají organizátoři největší pochvalu. Vše bylo přehledné, na čtyřech patrech vystavovalo desítky společností své produkty, organizace představovali své programy a aktivity.

Díky tomu nebylo všude přelidněno, každý stánek měl dostatek prostoru a bylo vše takové klidnější oproti dřívějším veletrhům.

A co konkrétně? Dle našeho pohledu se na poli kompenzačních pomůcek zas tak tolik nezměnilo, nic přelomového pro zrakově postižené k vidění nebylo, je znát, že technologie, které používáme jsou na té nejlepší úrovni a u většiny produktů dochází spíše k menším upgrade jak ze strany hardware, který je modernější, vybavenější a především odolnější, tak software, který umožňuje využívat nejnovější funkce, které zrakově postižení uživatelé potřebují. To se týká především kamerových lup, jak v kapesní tak ve stolní verzi.

Dále k vidění bylo spoustu braillských řádků od nejrůznějších výrobců, ale my zůstaneme věrni našemu B.Note od společnosti EuroBraille, kde na schůzce jsme se dozvěděli spoustu nových věcí, se kterými se určitě s vámi podělíme v rámci blížících se softwarových upgradů.

Co se týče samotných lup, tak samozřejmě jsme měli schůzku s výrobci Koba Vision, které také svůj Vocatex náležitě upgradovali a to jak hardware, kam byla přidána další kamera, tak i pochopitelně software, což z této kombinace dělá Vocatex zase ještě lepším.

Můžete se v brzké době těšit také na jednu jejich novinku.

Kapesní lupy, tam také zůstaneme věrni společnosti ZooMax, jsou to kapesní lupy, které jsou moderní, funkční a i zde došlo k výraznému posunu, co se týče samotného těla lup a jejích funkcí. Brzy zařadíme jejich novou 12" lupu.

Další naše důležitá schůzka byla s výrobci braillských tiskáren View Plus z Ameriky, kde jsme si popovídali o jejich připravovaných novinkách v oblasti přípravy grafiky a návrhu, tak aby si i nevidomý pomocí umělé inteligence mohl připravit dokument, který je grafického rázu sám a nebyl tak závislý na další osobě.

 

Na závěr: Nic přelomového není, umělou inteligenci se snaží zapojit všichni, otázka je, jak se to povede a zda to bude mít v brzké době přínos, než jak to využíváme teď.

Bohužel jsme se také dozvěděli i pár negativ co se týče podpory nějakých oblíbených výrobků u nás, ale vzhledem k tomu, že nejsme jejich dodavatelé v české republice, tak nám nepřísluší to nějak více komentovat touto oficiální cestou.

 

Děkuji mým kolegům Pavlovi za super doprovod, za Petrovi komunikační schopnosti, a jak to u nás bývá, tak jsme se ani nenechali ošidit o nějakou tu návštěvu restauračního zařízení 😊

 

Za SYMBIO

Tomáš Franěk  

